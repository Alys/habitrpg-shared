{
    "questEvilSantaText": "Pelsjagende Kerstman",
    "questEvilSantaNotes": "Je hoort een huilend gebrul diep in de ijsvelden. Je volgt het gebrul en gegrom - onderbroken door het gekakel van een andere stem - naar een open plek in het bos waar je een volwassen ijsbeer ziet. Ze is gekooid en geketend, brullend voor haar leven. Dansend op de kooi staat een kleine kwaadaardige kabouter die een afgedragen kerstkostuum draagt. Versla de Pelsjagende Kerstman, en red het beest!",
    "questEvilSantaCompletion": "De Pelsjagende Kerstman krijst van woede, en stuitert weg in de nacht. Een dankbare berin probeert je iets te vertellen door te brullen en te grommen. Je neemt haar mee naar de stallen, waar Matt Boch de fluisteraar met een snik van afgrijzen luistert naar haar verhaal. Ze heeft een welp! Hij rende de ijsvelden in toen mama-beer gevangen werd genomen. Help haar om haar baby te vinden!",
    "questEvilSantaBoss": "Pelsjagende Kerstman",
    "questEvilSantaDropBearCubPolarMount": "IJsbeer (rijdier)",
    "questEvilSanta2Text": "Vind de welp",
    "questEvilSanta2Notes": "De welp van mamabeer is weggerend de ijsvelden in toen ze gevangen werd genomen door de pelsjager. Aan de rad van het bos snuift ze de lucht op. Je hoort takjes breken en sneeuw kraken in het kristalheldere geluid van het bos. Pootafdrukken! Jullie beginnen te rennen om het spoor te volgen. Vind alle afdrukken en gebroken takjes, en haal haar jong terug!",
    "questEvilSanta2Completion": "Je hebt de welp gevonden! Mama- en babybeer konden niet dankbaarder zijn. Als blijk van hun dankbaarheid hebben ze besloten om je gezelschap te houden tot het einde der dagen.",
    "questEvilSanta2CollectTracks": "Sporen",
    "questEvilSanta2CollectBranches": "Gebroken takjes",
    "questEvilSanta2DropBearCubPolarPet": "IJsbeer (huisdier)",
    "questGryphonText": "De Vurige Griffioen",
    "questGryphonNotes": "De grote beestenmeester, <strong>baconsaur</strong>, vraagt je groep om hulp. \"Alsjeblieft avonturiers, jullie moeten me helpen! Mijn veelgeprezen griffioen is uitgebroken en terroriseert Habit Stad! Als jullie haar kunnen tegenhouden, beloon ik jullie met enkele van haar eieren!\"",
    "questGryphonCompletion": "Verslagen kruipt het machtige beest beschaamd naar zijn meester. \"Mijn hemel! Goed gedaan, avonturier!\" roept <strong>baconsaur</strong>. \"Alsjeblieft, neem wat griffioeneieren. Ik weet zeker dat je deze jonkies goed zult opvoeden!\"",
    "questGryphonBoss": "Vurige Griffioen",
    "questGryphonDropGryphonEgg": "Griffioen (ei)",
    "questHedgehogText": "Het Egelbeest",
    "questHedgehogNotes": "Egels zijn grappige dieren. Ze zijn één van de meest aanhankelijke huisdieren die een Habiteer kan bezitten. Maar het gerucht gaat dat ze erg prikkelbaar worden als je ze melk geeft na middernacht. En ook vijftig keer zo groot. En dat is precies wat <strong>Inventrix</strong> gedaan heeft. Oeps.",
    "questHedgehogCompletion": "Jouw groep heeft succesvol de egel gekalmeerd! Nadat ze tot een normale grootte gekrompen is, hobbelt ze weg naar haar eieren. Ze keert piepend terug en duwt een aantal van haar eieren naar je groep. Hopelijk houden deze egels meer van melk!",
    "questHedgehogBoss": "Egelbeest",
    "questHedgehogDropHedgehogEgg": "Egel (ei)",
    "questGhostStagText": "De Geest van de Lente",
    "questGhostStagNotes": "Aah, lente. De tijd van het jaar wanneer het landschap weer kleur krijgt. Weg zijn de koude, besneeuwde heuvels van de winter. Waar eerst vorst was, staan nu levendige planten. Weelderige groene bladeren hangen aan de bomen, gras krijgt zijn levendige tint terug, een regenboog aan bloemen staat langs de vlaktes, en een witte, mysterieuze mist bedekt het land! ... Wacht. Mysterieuze mist? \"Oh nee,\" zegt <strong>Inventrix</strong> angstig, \"Het lijkt erop dat een of andere geest de oorzaak is van deze mist. Oh, en hij komt recht op je af.\"",
    "questGhostStagCompletion": "De geest, schijnbaar ongedeerd, brengt zijn neus naar de grond. Een kalmerende stem omhult je groep. \"Ik verontschuldig mij voor mijn gedrag. Ik ben nog maar net ontwaakt uit mijn slaap, en het lijkt erop dat mijn verstand nog niet helemaal was teruggekeerd. Neem dit als een teken van mijn berouw.\" Een cluster van eieren verschijnt op het gras voor de geest. Zonder verdere woorden rent de geest weg het bos in, en bloemen vallen in zijn pootafdrukken. ",
    "questGhostStagBoss": "Hertengeest",
    "questGhostStagDropDeerEgg": "Hert (ei)",
    "questRatText": "De Rattenkoning",
    "questRatNotes": "Wat een rotzooi! Overal in Habitica liggen enorme bergen onafgemaakte Dagelijkse Taken. Het probleem is zo ernstig geworden dat er overal hordes ratten te zien zijn. Je ziet @Pandah een van de beesten liefdevol aaien. Ze legt uit dat ratten zachtaardige wezens zijn die zich voeden met onafgemaakte Dagelijkse Taken. Het echte probleem is dat de Dagelijkse Taken in het riool gevallen zijn, waardoor het een gevaarlijk gat is geworden dat moeten worden opgeruimd. Terwijl je afdaalt in het riool, valt een enorme rat met bloedrode ogen en afgebroken gele tanden je aan om zijn horde te verdedigen. Deins je terug van angst, of bied je de legendarische Rattenkoning het hoofd?",
    "questRatCompletion": "Je laatste slag zorgt ervoor dat alle kracht uit de reusachtige rat wegstroomt, en zijn ogen verbleken tot een doffe grijze kleur. Het beest valt uiteen tot vele kleine ratten, die angstig wegglippen. Je merkt dat @Pandah achter je staat en naar het ooit-machtige dier kijkt. Ze legt uit dat de inwoners van Habitica zich geïnspireerd voelen door jouw moed en dat ze snel hun onvoltooide dagelijkse taken aan het afronden zijn. Ze waarschuwt je dat we op onze hoede moeten zijn; als we onze waakzaamheid laten verslappen dan komt de Rattenkoning terug. Als beloning biedt @Pandah je een aantal ratteneieren aan. Als ze je onbehaaglijke blik ziet, glimlacht ze. \"Het zijn fantastische huisdieren.\"",
    "questRatBoss": "Rattenkoning",
    "questRatDropRatEgg": "Rat (ei)",
    "questOctopusText": "De Roep van Octothulu",
    "questOctopusNotes": "@Urse, een jonge schriftgeleerde met een wilde blik, heeft je hulp ingeroepen bij het verkennen van een mysterieuze grot aan het strand. Tussen de schemerige getijdenpoelen staat een enorme poort van stalactieten en stalagmieten. Wanneer jullie naderbij komen, vormt zich een draaikolk aan de voet van de poort. Je staart vol ontzag naar de inktvisachtige draak die uit de opening oprijst. \"Het plakkerige sterrengebroed is ontwaakt,\" buldert @Urse als een bezetene. \"Na vigintiljoenen jaren is de grote Octuthulu weer vrij, en hongerig naar genot!\"  ",
    "questOctopusCompletion": "Voltooiing: Met een laatste slag glijdt het wezen terug de draaikolk in waar het uit vandaan kwam. Je kunt niet met zekerheid zeggen of @Urse blij is met je overwinning of teleurgesteld dat het beest er niet meer is. Zwijgend wijst je metgezel drie slijmerige reuzeneieren aan die in een nabije getijdenpoel in een nest van goudstukken liggen. \"Waarschijnlijk gewoon inktviseieren,\" zeg je nerveus. Op weg naar huis krabbelt @Urse verwoed aantekeningen in een dagboek, en je vermoedt dat dit niet de laatste keer is dat je van de grote Octothulu zal horen. ",
    "questOctopusBoss": "Octothulu",
    "questOctopusDropOctopusEgg": "Octopus (ei)",
    "questHarpyText": "Help! Harpij!",
    "questHarpyNotes": "De dappere avonturier @UncommonCriminal is het bos in verdwenen, een gevleugeld monster achterna dat enkele dagen geleden gezien is. Je staat op het punt om een zoektocht te beginnen als een gewonde papegaai op je arm landt, met een lelijk litteken dat zijn prachtige verenkleed ontsiert. Aan zijn been is een haastig gekrabbeld briefje bevestigd, dat uitlegt dat @UncommonCriminal tijdens het verdedigen van de papegaaien gevangen genomen is door een wrede harpij, en wanhopig je hulp nodig heeft om te ontsnappen. Kies je ervoor de vogel te volgen, de harpij te verslaan, en @UncommonCriminal te redden?",
    "questHarpyCompletion": "Een laatste klap haalt de harpij neer, en veren dwarrelen alle kanten op. Na een korte klim het nest in vind je @UncommonCriminal, omringd door papegaaieneieren. Als een team plaatsen jullie snel de eieren terug in de nabijgelegen nesten. De gehavende papegaai die je is komen halen schreeuwt luidkeels en laat een paar eieren in je armen vallen. \"Door de harpij-aanval hebben enkele eieren bescherming nodig,\" legt @UncommonCriminal uit. \"Het lijkt erop dat je een ere-papegaai geworden bent.\"",
    "questHarpyBoss": "Harpij",
    "questHarpyDropParrotEgg": "Papegaai (ei)",
    "questRoosterText": "Haan op Hol",
    "questRoosterNotes": "Al jaren gebruikt de boer @extrajordanary hanen als wekker. Maar nu is er een gigantische haan verschenen die luider kraait dan welke haan dan ook - en iedereen in Habitica wakker maakt! De slaperige Habiticanen worstelen zich met moeite door hun dagelijkse taken heen. @Pandoro besluit dat het de hoogste tijd is om dit een halt toe te roepen. \"Kan iemand deze haan alsjeblieft leren om rustiger te kraaien?\" Jij neemt deze taak vrijwillig op je, en op een vroege ochtend benader je de haan - maar hij draait zich om, klapwiekt met zijn reusachtige vleugels, toont zijn scherpe klauwen en kraait een strijdkreet.",
    "questRoosterCompletion": "Met finesse en kracht is het je gelukt het wilde dier te temmen. Zijn oren, ooit verstopt met veren en halfvergeten taken, zijn nu helemaal open. Zachtjes kraait hij naar je en nestelt hij zijn snavel tegen je schouder aan. De volgende dag sta je op het punt om te vertrekken wanneer @EmeraldOx op je af komt rennen met een afgedekte mand. \"Wacht! Toen ik vanochtend de boederij binnenging, zag ik dat de haan dit tegen de deur van je slaapkamer aan had geduwd. Ik denk dat hij wil dat je ze meeneemt.\" Je haalt het deksel van de mand en ziet drie tere eieren. ",
    "questRoosterBoss": "Haan",
    "questRoosterDropRoosterEgg": "Haan (ei)",
    "questSpiderText": "De IJzige Spinachtige",
    "questSpiderNotes": "Nu het weer begint af te koelen, verschijnen er webben van delicate ijsbloemen op de ruiten van de Habiticanen... behalve bij @Arcosine, wiens ramen volledig dichtgevroren zijn door de vorstspin die momenteel zijn huis in beslag neemt. O jee.",
    "questSpiderCompletion": "De vorstspin stort in, een klein hoopje rijp en een paar van haar betoverde eiercocons achterlatend. @Arcosine biedt ze je nogal haastig aan als beloning - misschien wil je een aantal niet-bedreigende spinnen als huisdier hebben?",
    "questSpiderBoss": "Spin",
    "questSpiderDropSpiderEgg": "Spin (ei)",
    "questVice1Text": "Bevrijd jezelf van de Invloed van de Draak",
    "questVice1Notes": "<p> Ze zeggen dat er een vreselijk kwaad schuilt in de grotten van Berg Habitica. Een monster wiens aanwezigheid de wil van sterke helden verdraait en hen naar slechte gewoontes en luiheid leidt! Het beest is een grootse draak van immense kracht, opgebouwd uit de schaduwen zelf. Ondeugd, de verraderlijke schaduwdraak. Dappere Habiteers, rijs op en versla dit valse beest voor eens en altijd, maar alleen als je gelooft dat je stand kunt houden tegen zijn immense kracht. </p><h3>Ondeugd deel 1: </h3><p>Hoe verwacht je dit beest te kunnen bevechten als je al in zijn macht heeft?? Wees geen slachtoffer van luiheid en ondeugd! Werk hard tegen de duistere invloed van de draak en verdrijf zijn greep op je! </p>",
    "questVice1Boss": "De Schaduw van Ondeugd",
    "questVice1DropVice2Quest": "Ondeugd deel 2 (perkamentrol)",
    "questVice2Text": "Vind het Hol van de Draak",
    "questVice2Notes": "Nu de invloed van Ondeugd over je is verdreven, voel je een golf van kracht terugkomen waarvan je niet wist dat die je had. Vol vertrouwen in jezelf en het vermogen om de invloed van de draak te kunnen weerstaan gaat je groep op weg naar Berg Habitica. Je nadert de ingang van de berggrotten en houdt stil. Aanzwellende schaduwen, mist gelijkend, komen in slierten de grotopening uit. Het is bijna onmogelijk om iets te zien. Het licht van de lantaarns lijkt abrupt te eindigen waar de schaduwen beginnen. Er wordt gezegd dat alleen magisch licht kan doordringen in de duivelse nevel van de draak. Als je genoeg lichtkristallen kunt vinden, kun je op weg naar de draak.",
    "questVice2CollectLightCrystal": "Lichtkristallen",
    "questVice2DropVice3Quest": "Ondeugd deel 3 (Perkamentrol)",
    "questVice3Text": "Ondeugd Ontwaakt",
    "questVice3Notes": "Na veel inspanning heeft je groep de schuilplaats van Ondeugd ontdekt. Het kolossale monster bekijkt je groep met afkeer. Terwijl schaduwen om je heen wervelen, fluistert een stem in je hoofd, \"Meer dwaze inwoners van Habitica die gekomen zijn om mij te stoppen? Schattig. Het was wijzer geweest om niet te komen.\" De geschubde titaan trekt zijn hoofd terug en maakt zich klaar om aan te vallen. Dit is jouw kans! Gooi alles wat je hebt in de strijd en overwin Ondeugd voor eens en voor altijd!",
    "questVice3Completion": "De schaduwen vervliegen in de grot en een ijzeren stilte valt. Het is je gelukt! Je hebt Ondeugd verslagen! Jij en je groep kunnen eindelijk een zucht van verlichting slaken. Geniet van je overwinning, dappere Habiteers, maar onthoud de lessen die je hebt geleerd van het bevechten van Ondeugd voor de toekomst. Er zijn nog steeds gewoontes om te doen en mogelijk ergere ondeugden om te overwinnen!",
    "questVice3Boss": "Ondeugd, de schaduwdraak",
    "questVice3DropWeaponSpecial2": "Stephen Webers Schacht van de Draak",
    "questVice3DropDragonEgg": "Draak (ei)",
    "questVice3DropShadeHatchingPotion": "Schaduw-uitbroedtoverdrank",
    "questMoonstone1Text": "De Maanstenen Ketting",
    "questMoonstone1Notes": "<p> Een verschrikkelijke aandoening heeft de Habaticanen getroffen. Slechte gewoontes, lang dood gewaand, zijn herrezen, en met wraak. Afwas blijft onafgewassen, leerboeken blijven ongelezen en uitstelgedrag viert hoogtij!</p><br/><p>Jij volgt enkele van je eigen terugkerende slechte gewoontes de Moerassen van Stagnatie in en ontdekt de dader: de spookachtige dodenbezweerder Recidive. Je rent eropaf en zwaait met je wapens, maar ze glijden zinloos door de geestverschijning heen. </p><br/><p> \"Doe geen moeite\", sist ze met een droge raspende stem. \"Zonder een ketting van maanstenen kan niks me schaden - en meesterjuwelier @aurakami heeft lang geleden alle maanstenen over heel Habatica verpreid!\" Hijgend trek je je terug... maar je weet wat je te doen staat.</p>",
    "questMoonstone1CollectMoonstone": "Maanstenen",
    "questMoonstone1DropMoonstone2Quest": "De Maanstenen Ketting deel 2: Recidive de Dodenbezweerder (perkamentrol)",
    "questMoonstone2Text": "Recidive de Dodenbezweerder",
    "questMoonstone2Notes": "<p>De moedige wapensmid @Inventrix helpt je een ketting te maken van de betoverde maanstenen. Je bent eindelijk klaar om de confrontatie aan te gaan met Recidive, maar zodra je de Moerassen van Stagnatie betreedt, komt er een verschrikkelijke koude over je heen.</p><br/><p> Een rottende adem fluistert in je oor. \"Ben je er weer? Wat verrukkelijk...\" Je draait je om en valt uit, en in het licht van de maanstenen ketting raakt je wapen vast vlees. \"Je hebt me misschien weer gebonden aan deze wereld,\" snauwt Recidive, \"Maar nu is het tijd voor jou om die te verlaten!\"</p>",
    "questMoonstone2Boss": "De Dodenbezweerder",
    "questMoonstone2DropMoonstone3Quest": "De Maanstenen Ketting deel 3: Recidive Getransformeerd (perkamentrol)",
    "questMoonstone3Text": "Recidive Getransformeerd",
    "questMoonstone3Notes": "<p>Recidive valt verkreukeld op de grond, en je slaat naar haar met de maanstenen ketting. Tot je afschuw grijpt Recidive de edelstenen, ogen brandend van triomf. </p><br/><p>\"Dwaas schepsel van vlees!\" schreeuwt ze. \"Deze maanstenen zorgen dat ik een fysieke vorm krijg, dat is waar, maar niet zoals jij het je voorstelt. Zoals de volle maan groeit uit het donker, zo ook gedijt mijn kracht, en uit de schaduwen roep ik de geest op van je meest gevreesde vijand!\" </p><br/><p> Een ziekelijke groene mist rijst op vanuit het moeras, en lichaam van Recidive kronkelt en verwringt tot een vorm die je vervult van angst - het ondode lichaam van Ondeugd, op afschuwelijke wijze herrezen.</p>",
    "questMoonstone3Completion": "<p>Je ademt zwaar en zweet prikt in je ogen als de ondode draak instort. De resten van Recidive verdwijnen in een dunne grijze mist die snel verdwijnt onder de aanval van een verfrissend briesje, en je hoort de verre, opzwepende kreten van Habaticanen die voor eens en voor altijd hun slechte gewoontes verslaan. </p><br/><p>@Baconsaur de beestenmeester voert op een griffioen een duikvlucht naar je uit. \"Ik zag het einde van je gevecht vanuit de lucht, en het heeft me zeer bewogen. Alsjeblieft, neem deze betoverde tuniek - je moed laat een nobel hart zien, en ik geloof dat je voorbestemd was om deze te hebben.\" </p>",
    "questMoonstone3Boss": "Herrezen Ondeugd",
    "questMoonstone3DropRottenMeat": "Bedorven vlees (voedsel)",
    "questMoonstone3DropZombiePotion": "Zombie-uitbroedtoverdrankje",
    "questGoldenknight1Text": "Een Strenge Berisping",
    "questGoldenknight1Notes": "<p>De Gouden Ridder is Habiticanen lastig aan het vallen. Niet al je Dagelijke Taken gedaan? Een negatieve Gewoonte afgevinkt? Allemaal redenen voor haar om je te vermanen dat je meer haar voorbeeld moet volgen. Zij is het schoolvoorbeeld van de perfecte Habiticaan, en jij bent maar een mislukkeling. Nou, dat is helemaal niet aardig! Iedereen maakt fouten. En ze moeten daarvoor niet zo'n lading negativiteit krijgen. Misschien is het tijd om wat getuigenissen te verzamelen van gekwetste Habiticanen, en de Gouden Ridder een strenge berisping te geven!</p>",
    "questGoldenknight1CollectTestimony": "Getuigenissen",
    "questGoldenknight1DropGoldenknight2Quest": "De Gouden Ridder-serie deel 2: Aangetast Goud (perkamentrol)",
    "questGoldenknight2Text": "Gouden Ridder",
    "questGoldenknight2Notes": "<p>Gewapend met honderden getuigenverklaringen van Habiticanen zoek je eindelijk de confrontatie op met de Gouden Ridder. Je begint één voor één de klachten van de Habiticanen op te noemen. \"En @Pfeffernusse vindt dat je constante opschepperij-\" De ridder heft haar hand om je tot stilte te manen en hoont, \"Hou op, die mensen zijn gewoon jaloers op mijn succes. Ze zouden minder moeten zeuren en gewoon net zo hard moeten werken als ik! Misschien moet ik je laten zien hoeveel macht je kunt verzamelen door zo ijverig te zijn als ik!\" Ze heft haar morgenster en bereidt zich voor je aan te vallen!</p>",
    "questGoldenknight2Boss": "Gouden Ridder",
    "questGoldenknight2DropGoldenknight3Quest": "De Gouden Ridder-serie deel 3: De IJzeren Ridder (perkamentrol)",
    "questGoldenknight3Text": "De IJzeren Ridder",
    "questGoldenknight3Notes": "<p>@Jon Arinbjorn slaakt een kreet om je aandacht te trekken. Na afloop van je gevecht is er een nieuwe figuur verschenen. Een ridder gepantserd in gezwart ijzer komt met getrokken zwaard langzaam naderbij. De Gouden Ridder roept \"Vader, nee!\" naar de verschijning, maar de ridder blijft maar komen. Ze keert zich naar je toe en zegt \"Het spijt me. Ik ben dom geweest, en mijn ego was te groot om te zien hoe gemeen ik heb gedaan. Maar mijn vader is wreder dan ik ooit zou kunnen zijn. Als hij niet tegengehouden wordt, zal hij ons allemaal vernietigen. Hier, neem mijn morgenster en houd de IJzeren Ridder tegen!\"</p>",
    "questGoldenknight3Completion": "<p>Met een bevredigend geratel valt de IJzeren Ridder op zijn knieën en zakt hij ineen. \"Jij bent best sterk,\" hijgt hij. \"Ik ben vandaag verootmoedigd.\" De Gouden Ridder komt nabij en zegt \"Dankjewel. Ik geloof dat we allebei wat nederigheid geleerd hebben van onze ontmoeting. Ik ga met mijn vader praten en hem de klachten over ons uitleggen. Misschien kunnen we beginnen door onze verontschuldigingen aan te bieden aan de andere Habiticanen.\" Even verzinkt ze in gedachten voordat ze zich weer naar jou richt. \"Hier - als ons geschenk aan jou wil ik dat je mijn morgenster houdt. Hij is nu van jou.\"</p>",
    "questGoldenknight3Boss": "De IJzeren Ridder",
    "questGoldenknight3DropHoney": "Honing (voedsel)",
    "questGoldenknight3DropGoldenPotion": "Gouden uitbroedtoverdrankje",
    "questGoldenknight3DropWeapon": "Mustaine's Milestone Mashing Morning Star (Shield-hand Weapon)",
    "questBasilistText": "De Basi-lijst",
    "questBasilistNotes": "Er heerst onrust in de marktplaats - het soort waar je eigenlijk voor weg moet rennen. Omdat je een dappere avonturier bent, ren je er juist naartoe. Je ontdekt een basi-lijst, die samen aan het smelten is uit een klont onvoltooide To-do's! Habiticanen in de omgeving zijn verlamd van angst door hoe lang de basi-lijst is, en zijn niet in staat aan het werk te gaan. Ergens dichtbij hoor je @Arcosine roepen: \"Snel! Voltooi je To-do's en Dagelijkse Taken om het monster te verslaan, voordat er iemand zich openhaalt aan het papier!\" Sla snel toe, avonturier, en vink iets af - maar pas op! Als je ook maar één Dagelijkse Taak onvoltooid laat, zal de basi-lijst jou en je groep aanvallen!",
    "questBasilistCompletion": "De basi-lijst valt uiteen in papiersnippers met zachtjes glinsterende regenboogkleuren. \"Oef!\" zegt @Arcosine. \"Het is maar goed dat jullie langskwamen!\" Je voelt je meer ervaren dan ooit, en raapt wat goud op dat tussen het papier ligt.",
    "questBasilistBoss": "De Basi-lijst",
    "questEggHuntText": "Eieren Zoeken",
    "questEggHuntNotes": "Vannacht zijn er overal vreemde, onopvallende eieren verschenen. In de stallen van Matt, achter de toog van de herberg, en zelfs tussen de huisdiereieren op de markt! Wat een overlast! \"Niemand weet waar ze vandaan komen, of wat er uit zal komen,\" zegt <strong>Megan</strong>, \"maar we kunnen ze niet zomaar laten liggen! Ga hard op zoek om me te helpen deze mysterieuze eieren te verzamelen. Als we er genoeg vinden, blijven er misschien wel een paar over voor jou...\"",
    "questEggHuntCompletion": "Het is je gelukt! Uit dankbaarheid geeft <strong>Megan</strong> je tien van de eieren. \"Ik denk niet dat ze uit zullen komen,\" zegt ze, \"en groot zullen ze ook niet worden, maar dat wil niet zeggen dat je ze niet in vrolijke kleuren kunt verven!\"",
    "questEggHuntCollectPlainEgg": "Gewone eieren",
    "questEggHuntDropPlainEgg": "Gewoon ei",
    "questDilatoryText": "De Donkere Draak van Dralen",
    "questDilatoryNotes": "<p>We hadden naar de waarschuwingen moeten luisteren.</p><br/><p>Glimmende donkere ogen. Oeroude schubben. Enorme kaken en glinsterende tanden. We hebben iets verschrikkelijks uit de diepte ontwaakt: <strong>de Donkere Draak van Dralen!</strong> Habiticanen vluchtten gillend naar alle kanten toen hij uit de oceaan opsteeg, met een lange nek die wel honderd meter uit het water stak en een verzengende brul die ramen uit hun sponningen liet spatten.</p><br/><p>\"Dit is vast waardoor Dralen verzwolgen is!\" roept Lemoness. \"Het was niet de zwaar verwaarloosde taken die het hebben laten zinken - de donkerrode dagelijkse taken trokken gewoon de aandacht van het beest!\"</p><br/><p>\"Zijn magische energie zwelt aan!\" schreeuwt @Baconsaur. \"Om zo lang te kunnen leven, moet hij in staat zijn zichzelf te genezen! Hoe kunnen we hem ooit verslaan?\"</p><br/><p>Nou, op de zelfde manier waarop we alle wilde beesten verslaan - door productief te zijn! Snel, Habitica, verenig je en hak op je taken in, en samen zullen we het monster bevechten. (Je hoeft geen lopende queesten te laten varen - we vertrouwen erop dat je kunt multi-vechten!) De draak zal ons niet individueel aanvallen, maar hoe meer dagelijkse taken we overslaan, hoe eerder we zijn Verwaarlozingsaanval uitlokken - en ik vind die blik die hij op de herberg werpt helemaal niet geruststellend...</p>",
    "questDilatoryBoss": "De Donkere Draak van Dralen",
    "questDilatoryBossRageTitle": "Verwaarlozingsaanval",
    "questDilatoryBossRageDescription": "Als deze balk vol is, zal de Donkere Draak van Dralen een enorme ravage ontketenen binnen het gebied van Habitica",
    "questDilatoryDropMantisShrimpPet": "Bidsprinkhaankreeft (huisdier)",
    "questDilatoryDropMantisShrimpMount": "Bidsprinkhaankreeft (rijdier)",
    "questDilatoryBossRageTavern": "`Donkere Draak spreekt VERWAARLOZINGSAANVAL uit!`\n\nO nee! Ondanks onze inspanningen hebben we een paar Dagelijkse Taken laten ontsnappen, en hun donkerrode kleur heeft de razernij van de draak ontstoken! Met zijn angstaanjagende Verwaarlozingsaanval heeft hij de herberg in as gelegd! Gelukkig hebben we een pension kunnen opzetten in een stad dichtbij, dus jullie kunnen met elkaar blijven chatten... maar arme Daniël de Barman heeft toe moeten kijken hoe zijn geliefde gebouw met hem erin instortte!\n\nIk hoop dat het monster niet nog een keer aanvalt!",
    "questDilatoryBossRageStables": "`Donkere Draak spreekt VERWAARLOZINGSAANVAL uit!`\n\nIeks! Wederom hebben we te veel Dagelijkse Taken laten liggen. De draak heeft zijn Verwaarlozingsaanval ontketend op Matt en de stallen! Huisdieren zijn alle richtingen op gevlucht. Gelukkig lijkt het erop dat die van jou veilig zijn!\n\nArm Habitica! Ik hoop dat dit niet weer gebeurt. Snel, ga al je taken doen!",
    "questDilatoryBossRageMarket": "`Donkere Draak spreekt VERWAARLOZINGSAANVAL uit!`\n\nAhhh!! Alex de Koopman heeft net zijn winkel tot gruzelementen zien slaan door de Verwaarlozingsaanval van de draak! Maar het lijkt erop alsof het monster langzaam uitgeput raakt. Ik denk niet dat hij genoeg kracht heeft voor nog een aanval. \n\nDus hou vol, Habitica! Laten we dit monster van onze kusten verdrijven!",
    "questDilatoryCompletion": "`De nederlaag van de Donkere Draak van Dralen`\n\nHet is ons gelukt! Met een laatste gebulder zakt de Donkere Draak in elkaar en zwemt hij ver, ver weg. Een menigte juichende Habiticanen staat langs de kust! We hebben Matt, Daniël en Alex geholpen hun gebouwen weer op te bouwen. Maar wat is dat? \n\n`De burgers keren terug!`\n\nNu de draak gevlucht is, stijgen er duizenden glinsterende kleuren op in de zee. Het is een regenboogzwerm van Bidsprinkhaankreeften... en honderden zeemeermensen!\n\n\"Wij zijn de verloren inwoners van Dralen!\" legt hun leider, Manta, uit. \"Toen Dralen onder de golven verdween, gebruikten de Bidsprinkhaankreeften die in deze wateren leven een toverspreuk om ons in zeemeermensen te veranderen, zodat we konden overleven. Maar in zijn woede sloot de Donkere Draak ons allemaal op in het duistere ravijn. We hebben daar honderden jaren gevangen gezeten - maar nu zijn we eindelijk vrij om onze stad opnieuw op te bouwen!\"\n\n\"Als blijk van dank,\" zegt zijn vriend @Ottl, \"hopen we dat je dit Bidsprinkhaankreeft-huisdier en Bidsprinkhaankreeft-rijdier van ons wil aannemen, en daarnaast EP, goud, en onze eeuwige dankbaarheid.\"\n\n`Beloningen`\n* Bidsprinkhaankreeft-huisdier\n* Bidsprinkhaankreeft-rijdier\n* Chocolade, blauwe suikerspin, roze suikerspin, vis, honing, vlees, melk, aardappel, bedorven vlees, aardbei",
    "questSeahorseText": "De Derby van Dralen",
    "questSeahorseNotes": "Het is de dag van de derby, en Habiticanen uit het hele continent zijn naar Dralen gereisd om met hun tamme zeepaarden te racen! Opeens breekt er een enorm geplons en gegrom uit op de renbaan, en je hoort de stem van Zeepaardhouder @Kiwibot over het gebulder van de golven heen. \"Zoveel zeepaarden bij elkaar hebben een woeste zeehengst aangetrokken!\" roept ze uit. \"Hij is door de stallen heen aan het breken en is de eeuwenoude renbaan aan het vernielen! Kan iemand hem kalmeren?\" ",
    "questSeahorseCompletion": "De getemde zeehengst zwemt volgzaam naar je toe. \"Oh, kijk!\" zegt Kiwibot. \"Hij wil dat we voor zijn kinderen zorgen.\" Ze geeft je drie eieren. \"Voed ze goed op,\" zegt ze. \"En je bent altijd welkom op de derby van Dralen!\"",
    "questSeahorseBoss": "Zeehengst",
    "questSeahorseDropSeahorseEgg": "Zeepaard (ei)",
    "questAtom1Text": "Aanval van het Alledaagse Queestenserie, deel 1: Vloek van de Vuile Vaat!",
    "questAtom1Notes": "Je reist naar de kust van het Afwasmeer voor wat welverdiende rust en ontspanning... Maar het meer is vervuild met afwas! Hoe heeft dit kunnen gebeuren? Tja, je kunt het meer gewoonweg niet in deze staat achterlaten. Er zit maar één ding op: de vaat doen en je vakantie redden! Maar eerst op zoek naar zeep om deze rotzooi schoon te kunnen maken. Heel veel zeep...",
    "questAtom1CollectSoapBars": "Stukken zeep",
    "questAtom1Drop": "Het Monster van SnackStress (Perkamentrol)",
    "questAtom2Text": "Aanval van het Alledaagse Queestenserie, deel 2: Het Monster van SnackStress",
    "questAtom2Notes": "Zo, het ziet er hier al een stuk beter uit nu de afwas gedaan is. Misschien kun je eindelijk eens iets leuks gaan doen. Hé, er lijkt een pizzadoos in het meer te drijven. Ach ja, één extra ding opruimen kan nog wel. Maar helaas is het niet zomaar een pizzadoos! Met een plotselinge golf richt de doos zich op uit het water - het blijkt het hoofd van een monster te zijn. Dat kan niet! Het befaamde monster van SnackStress?! Men zegt dat het al sinds voorhistorische tijden bestaat, verstopt in het meer: een wezen voortgekomen uit afval en etensresten van Habiticanen van lang geleden. Bah!",
    "questAtom2Boss": "Het Monster van SnackStress",
    "questAtom2Drop": "De Perkamentrol van de Wasbezweerder (Perkamentrol)",
    "questAtom3Text": "Aanval van het Alledaagse Queestenserie, deel 3: De Wasbezweerder",
    "questAtom3Notes": "Het monster van SnackStress slaakt een oorverdovende gil, vijf heerlijke soorten kaas uit zijn mond spetterend, en valt in stukken uiteen. \"HOE DURF JE!\" buldert een stem van onder het wateroppervlak. Een in een blauw gewaad gehulde figuur rijst op uit het water, een magische WC-borstel in de hand. Vuile was borrelt up naar de oppervlakte van het meer. \"Ik ben de Wasbezweerder!\" kondigt hij boos aan. \"Jij hebt wel lef hoor - mijn prachtige vuile vaat afwassen, mijn huisdier vernietigen, en mijn terrein binnenkomen met zulke schone kleren aan. Bereid je voor de zompige toorn van mijn anti-wasgoedmagie te voelen!\"",
    "questAtom3Completion": "De valse Wasbezweerder is verslagen! Schone was dwarrelt in stapels neer. Het ziet er hier een stuk beter uit. Terwijl je door de versgestreken harnassen heen waadt, vang je een glimp op van metaal, en je blik wordt getrokken door een glimmende helm. De oorspronkelijke eigenaar van deze helm is dan misschien onbekend, maar wanneer je de helm opzet voel je de warme aanwezigheid van een gulle persoonlijkheid. Jammer dat er geen naam in staat. ",
    "questAtom3Boss": "De Wasbezweerder",
    "questAtom3DropPotion": "Basis-uitbroedtoverdrankje",
    "questOwlText": "De Nachtbraker",
    "questOwlNotes": "De herberghaard brandt elke nacht<br>Tot wild gespuis het duister bracht<br>Hoe kunnen wij nou 's nachts dan werken?<br>@Twitching roept: \"'k Zoek vechters! Sterke!<br>Deze nachtuil braakt de nacht<br>Dus vecht met haast en breek zijn macht!<br>Drijf hem weg nu, doe het vlug,<br>En geef ons onze gloed terug!\"",
    "questOwlCompletion": "De nachtuil vlucht bij 't ochtendgloren<br>Maar jij, jij kunt een gaap niet smoren.<br>Als nachtbraker weet jij hoe fijn<br>Een nacht hard doorwerken kan zijn,<br>Maar nu ga je toch echt naar bed<br>En vindt drie eieren, wat een pret!<br>Ze zullen zachtjes naar je happen<br>als jij een uiltje moet gaan knappen.",
    "questOwlBoss": "De Nachtbraker",
    "questOwlDropOwlEgg": "Uil (ei)",
    "questPenguinText": "De Gevleugelde Kou",
    "questPenguinNotes": "Hoewel het een warme zomerdag is in het zuidelijkste puntje van Habitica is er een onnatuurlijke kou neergedaald over het Levendige Meer. Er waait een sterke vorstwind en het strand begint te bevriezen. Er barsten ijspegels de grond uit, die gras en zand opzij duwen. @Melynnrose en @Breadstrings rennen op je af.<br><br>\"Help!\" zegt @Melynnrose. \"We hebben een enorme pinguïn hiernaartoe gehaald om het meer te bevriezen zodat we allemaal konden gaan schaatsen, maar we hebben geen vis meer om hem te voeren!\"<br><br>\"Nu is 'ie boos, en gebruikt hij zijn ijskoude adem tegen alles wat hij ziet!\" zegt @Breadstrings. \"Breng hem alsjeblieft tot bedaren voordat hij ons allemaal met ijs bedekt!\" Het lijkt erop dat je de pinguïn een beetje... <em> af moet laten koelen</em>.",
    "questPenguinCompletion": "Nadat de pinguïn verslagen is, smelt het ijs weg. De reusachtige pinguïn gaat bedaard in de zon zitten en begint een emmer met vis op te slurpen die je nog ergens gevonden hebt. Hij schaatst weg over het meer, en blaast zachtjes naar beneden om glad, glinsterend ijs te maken. Wat een vreemde vogel! \"Het lijkt erop dat hij ook nog een paar eieren heeft achtergelaten,\" zegt @Painter de Cluster. <br><br>@Rattify lacht. \"Ik hoop dat deze pinguïns een beetje meer... chill zijn!\"",
    "questPenguinBoss": "Vorstpinguïn",
    "questPenguinDropPenguinEgg": "Pinguïn (ei)"
}